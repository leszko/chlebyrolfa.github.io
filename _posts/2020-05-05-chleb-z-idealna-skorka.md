---
layout: post
image:  assets/images/blog/2020-05-05-chleb-z-idealna-skorka/chleb-z-idealna-skorka.jpg
title: Chleb z idealną skórką
description: Chleb z idealną skórką, pieczony w garnku. Przepis na chleb z grubą i chrupiącą skórką. Cudowny nocny chleb z garnka z idealnie chrupiącą skórką i mięciutkim środkiem. Wspaniały przepis na domowy chleb pieczony w garnku żeliwnym. Wymaga odrobiny zaangażowania, serca i czasu.
source-title: VitaLivesFree (Foolproof Sourdough Bread Recipe)
source-link: https://youtu.be/rxPTdIrsxOw
when-to-start: rano poprzedniego dnia
---

## Składniki

##### Zakwas
* 1 łyżeczka zakwasu
* 25 g mąki pszennej chlebowej (typ 750)
* 25 g mąki pszennej razowej (typ 2000)
* 50 g wody

##### Chleb

* 340 g + 25 g wody
* 450 g mąki pszennej chlebowej (typ 750)
* 50 g mąki pszennej razowej (typ 2000)
* 12 g soli
* mąka do oprószenia koszyka

## W skrócie

* Rano wymieszaj składniki na zakwas, przykryj i pozostaw na 4-5 godzin w temperaturze pokojowej
* Rozpuść zakwas w 340 g wody
* Dodaj i wymieszaj 450 g mąki chlebowej i 50 g mąki razowej
* Przykryj ściereczką i odstaw na 30 minut
* Dodaj sól i 25 g wody, dobrze wymieszaj ręką
* Przykryj ściereczką i odstaw na 30 minut
* Powtórz 3 razy: złóż ciasto z czterech stron, przykryj, odczekaj 30 minut
* Złóż chleb z czterech stron, przykryj, odczekaj 1 godzinę
* Posyp blat mąką, przełóż chleb, posyp mąką i zostaw na 30 minut
* Oprósz solidnie mąką koszyk do wyrastania
* Uformuj bochenek i przełóż do koszyka do wyrastania
* Włóż do torby foliowej i przełóż na noc do lodówki
* Rano nagrzej przez 30 minut garnek żeliwny w temperaturze 250 stopni
* Przełóż chleb z koszyka wprost do garnka
* Natnij chleb żyletką, przykryj garnek i przełóż do piekarnika
* Zmniejsz temperaturę do 230 stopni
* Piecz 20 min, zdejmij przykrywkę i piecz kolejne 20 minut

## Przepis szczegółowy

1\. Rano wymieszaj łyżką składniki na zakwas, przykryj i odstaw na 4-5 godzin w temperaturze pokojowej.

![Chleb z idealną skórką - Zakwas](/assets/images/blog/2020-05-05-chleb-z-idealna-skorka/chleb-z-idealna-skorka-zakwas.jpg)

2\. W misce rozpuść zakwas w 340 g wody.\\
3\. Dodaj 450 g mąki pszennej chlebowej i 50 g mąki pszennej razowej.\\
4\. Wymieszaj najpierw łyżką, a potem ręką.

![Chleb z idealną skórką - Przygotowanie ciasta](/assets/images/blog/2020-05-05-chleb-z-idealna-skorka/chleb-z-idealna-skorka-przygotowanie-ciasta.jpg)

5\. Odstaw na 30 minut w temperaturze pokojowej.\\
6\. Dodaj sól i 25 g wody.\\
7\. Dobrze zagnieć ręką przez około 5 minut.\\
8\. Przykryj ściereczką i odstaw na 30 minut w temperaturze pokojowej.

![Chleb z idealną skórką - Ugniatanie](/assets/images/blog/2020-05-05-chleb-z-idealna-skorka/chleb-z-idealna-skorka-ugniatanie.jpg)

9\. Trzy razy powtórz ten sam cykl czynności:
- zwilżoną ręką pociągnij za każdy z czterech boków ciasta i złóż je do środka
- przykryj ściereczką
- odstaw na 30 minut w temperaturze pokojowej

![Chleb z idealną skórką - Przekładanie](/assets/images/blog/2020-05-05-chleb-z-idealna-skorka/chleb-z-idealna-skorka-przekladanie.jpg)

10\. Przełóż jeszcze raz ciasto tak jak w poprzednim kroku, ale tym razem odstaw je przykryte ściereczką na 1 godzinę.\\
11\. Ciasto powinno być lekko "puchate", a jeśli takie nie jest, to powtórz poprzedni krok jeszcze raz.\\
12\. Oprósz blat mąką i przełóż ciasto.\\
13\. Posyp chleb mąką i poczekaj 30 minut.

![Chleb z idealną skórką - Posypanie](/assets/images/blog/2020-05-05-chleb-z-idealna-skorka/chleb-z-idealna-skorka-posypanie.jpg)

14\. Zacznij formowanie bochenka od złożenia czterech stron chleba do środka.

![Chleb z idealną skórką - Formowanie pierwsze](/assets/images/blog/2020-05-05-chleb-z-idealna-skorka/chleb-z-idealna-skorka-formowanie-pierwsze.jpg)

15\. Następnie przesuń kilka razy bochenek po blacie, żeby wytworzyć napięcie.

![Chleb z idealną skórką - Formowanie drugie](/assets/images/blog/2020-05-05-chleb-z-idealna-skorka/chleb-z-idealna-skorka-formowanie-drugie.jpg)

16\. Wreszcie obracając rękami uformuj okrągły bochenek.

![Chleb z idealną skórką - Formowanie trzecie](/assets/images/blog/2020-05-05-chleb-z-idealna-skorka/chleb-z-idealna-skorka-formowanie-trzecie.jpg)

17\. Posyp solidnie mąką koszyk do wyrastania chleba.\\
18\. Przełóż bochenek do koszyka i oprósz mąką.

![Chleb z idealną skórką - Wyrastanie](/assets/images/blog/2020-05-05-chleb-z-idealna-skorka/chleb-z-idealna-skorka-wyrastanie.jpg)

19\. Włóż koszyk z chlebem do torby foliowej i umieść na noc w lodówce.\\
20\. Rano nagrzej przez 30 minut przykryty garnek żeliwny w temperaturze 250 stopni.\\
21\. Wyjmij chleb z lodówki i wyciągnij go z torby foliowej.

![Chleb z idealną skórką - Wyrośnięty](/assets/images/blog/2020-05-05-chleb-z-idealna-skorka/chleb-z-idealna-skorka-wyrosniety.jpg)

22\. Wyciągnij garnek żeliwny z piekarnika i zdejmij pokrywkę.\\
23\. Przełóż chleb z koszyka bezpośrednio do garnka.\\
24\. Natnij chleb żyletką w 3 miejscach.\\
25\. Przykryj garnek i przełóż go do piekarnika.

![Chleb z idealną skórką - Nacinanie](/assets/images/blog/2020-05-05-chleb-z-idealna-skorka/chleb-z-idealna-skorka-nacinanie.jpg)

26\. Zmniejsz temperaturę piekarnika do 230 stopni.\\
27\. Piecz 20 minut, po czym, zdejmij pokrywkę.\\
28\. Piecz dodatkowo 20 minut bez przykrycia.

![Chleb z idealną skórką - Chleb z idealną skórką](/assets/images/blog/2020-05-05-chleb-z-idealna-skorka/chleb-z-idealna-skorka-koniec.jpg)
