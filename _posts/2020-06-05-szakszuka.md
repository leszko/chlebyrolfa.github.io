---
layout: post
image:  assets/images/blog/2020-06-05-szakszuka/szakszuka.jpg
title: Szakszuka
description: Przepis na szakszukę. Są dwa sekrety idealnej szakszuki. Po pierwsze, długie duszenie warzyw. Po drugie, przyprawy! Zobacz, jak przygotować sprawdzony przepis na szakszuka. Najlepszy i najbardziej aromatyczny przepis na szakszukę. Jajka w sosie pomidorowym ze świeżych pomidorów. Pomysł na śniadanie.
categories: nie-chleby
source-title: Poezja Smaku (Shakshouka – jajka w pomidorach)
source-link: https://www.poezja-smaku.pl/shakshouka-szakszuka-jajka-w-pomidorach/
when-to-start: 1.5 godziny przed podaniem
---

-----

Szakszuka (*Shakshouka*) to danie składające się z jajek sadzonych w sosie na bazie pomidorów, papryki, cebuli i orientalnych przypraw. Danie powstało dawno temu w kulturze Maghrebu, ale przez ostatnie lata weszło do kanonu śniadaniowego właściwie na całym świecie. W idealnej szakszuce białko jajek z wierzchu jest ścięte, a żółtko po przebiciu rozlewa się i miesza z sosem. Są jeszcze dwa sekretne kroki, które sprawiają, że poniższy przepis wynosi szakszukę na wyższy poziom kulinarny. Po pierwsze, sos musi być długo duszony (przez około godzinę), żeby wszystkie warzywa były zupełnie miękkie. Po drugie, przyprawy! Ja używam mieszanki przypraw "Etiopskie Berbere" i nic nie jest w stanie przebić tego smaku!

-----

## Składniki

* 4 łyżki oliwy
* 1 duża cebula
* 3 ząbki czosnku
* 1 mała czerwona papryka
* 1 puszka pomidorów
* 1 łyżka octu balsamicznego
* 1 łyżeczka cukru
* 1 łyżeczka mielonego kuminu (kminu rzymskiego)
* sól i pieprz
* 1/2 łyżeczki przyprawy "Etiopskie Berbere" albo przyprawy "Chili Pieprz Cayenne"

-----

## W skrócie

1. Rozgrzej **oliwę** na patelni i podsmaż **cebulę**
2. Dodaj **czosnek i paprykę**, chwilę podsmaż
3. Dodaj **pomidory w puszce** oraz **wszystkie pozostałe składniki oprócz jajek** i dobrze wymieszaj
4. Duś pod przykryciem na średnim gazie przez **1 godzinę**
5. Wbij **jajka** i smaż pod przykryciem do **ścięcia białek z wierzchu**

-----

## Przepis szczegółowy

1\. Przygotuj wszystkie składniki. Zacznij od pokrojenia cebuli w drobną kostkę. Na patelni **rozgrzej oliwę i podsmaż cebulę**.

![Szakszuka](/assets/images/blog/2020-06-05-szakszuka/szakszuka-skladniki.jpg)

2\. Dodaj **wyciśnięty czosnek** i pokrojoną w kostkę **paprykę**. Podsmaż chwilę wszystko razem.\\
3\. Dodaj **pomidory w puszce**. Następnie, dodaj **ocet balsamiczny, cukier, kumin, przyprawę "Etiopskie Berbere", pieprz i sól**. Wszystko dobrze wymieszaj.\\
4\. Przykryj patelnię i **duś na średnim gazie**, potrawa powinna cały czas się gotować. Po około **1 godzinie** wszystkie warzywa powinny być już zupełnie miękkie.\\
5\. Zrób 4 wgłębienia w sosie i **wbij do nich 4 jajka**. Przykryj patelnię i smaż, aż **białko jajek będzie ścięte z wierzchu**. Żółtka powinny być nadal płynne w środku.

![Szakszuka jajka](/assets/images/blog/2020-06-05-szakszuka/szakszuka-jajka.jpg)

![Szakszuka](/assets/images/blog/2020-06-05-szakszuka/szakszuka-gotowy.jpg)
