---
layout: post
image:  assets/images/blog/2020-06-15-racuchy/racuchy.jpg
image-small:  assets/images/blog/2020-06-15-racuchy/racuchy-small.jpg
title: Racuchy z jabłkami
description: Racuchy z jabłkami. Idealny pomysł na śniadanie, jarski obiad czy pyszny deser dla całej rodziny. To jedne z lepszych placuszków z jabłkami dla dzieci. Racuchy z jabłkami wg tego przepisu wyjdą puszyste i pyszne.
categories: prawie-chleby
tags: drozdze prosty patelnia
source-title: 'książki "O Jabłkach" Elizy Mórawskiej (Racuchy z jabłkami)'
when-to-start: 1.5 godziny przed podaniem
amount: 6-8 racuchów
---

-----

Racuchy z jabłkami. Smak dzieciństwa. Idealne na śniadanie albo lekki letni obiad. Przy smażeniu tłuszcz musi być dobrze rozgrzany, tak żeby nie wsiąkał w ciasto. Nie polecam smażenia na maśle, ponieważ masło spala się w bardzo niskiej temperaturze i łatwo jest przypalić racuchy. Nie polecam też smażenia bez tłuszczu - racuchy wyjdą dobre, ale są trochę za suche w smaku. Dlatego nie ma ucieczki, jeśli racuchy to właśnie smażone na oleju i posypane cukrem pudrem. Są przepyszne!

-----

## Składniki

##### Racuchy

* 150 g mąki pszennej
* 15 g świeżych drożdży
* 150 g mleka
* 15 g roztopionego masła
* 1 jajko
* szczypta soli
* 1 duże jabłko 

##### Dodatkowo

* olej roślinny do smażenia
* cukier puder do posypania

-----

## W skrócie

1. Przesiej **mąkę** i wkrusz do niej **drożdże**
2. Ubij trzepaczką **mleko**, **masło**, **jajko** i **sól**
3. Połącz **wszystko (oprócz jabłek)** i wymieszaj trzepaczką
4. Odstaw na **1 godzinę**
5. Obierz **jabłko** i pokrój **w kostkę**
6. Dodaj **jabłko do ciasta** i delikatnie wymieszaj
7. Rozgrzej **olej na patelni**
8. Nakładaj ciasto i **smaż z obu stron** do zarumienienia
9. **Odsącz z tłuszczu** na ręczniku papierowym i **posyp cukrem pudrem**

-----

## Przepis szczegółowy

1\. Przesiej **mąkę** do miski. Zrób dziurkę i wkrusz do niej **drożdże**. Możesz dodać odrobinę mleka, żeby drożdże się rozpuściły.\\
2\. W drugiej misce umieść **mleko**, **masło**, **jajko** i **sól**. Ubij energicznie trzepaczką.\\
3\. Połącz **składniki z obu misek** i wymieszaj razem trzepaczką.\\
4\. Odstaw na **1 godzinę** w temperaturze pokojowej. Ciasto powinno **dwukrotnie zwiększyć swoją objętość** i "bąbelkować".\\
5\. Obierz **jabłko** za skórki i pokrój w dość drobną **kostkę**.

![Racuchy - jabłko](/assets/images/blog/2020-06-15-racuchy/racuchy-jablko.jpg)

6\. Dodaj **jabłko do ciasta** i delikatnie wymieszaj trzepaczką. Nie mieszaj zbyt dynamicznie, żeby wyrośnięta masa nie opadła.

![Racuchy - ciasto](/assets/images/blog/2020-06-15-racuchy/racuchy-ciasto.jpg)

7\. Na patelni rozgrzej **olej**. Zwróć uwagę na jego temperaturę. Nie może być za niska, bo ciasto zacznie wchłaniać olej. Nie może być też za wysoka, bo racuchy będą się szybko przypalać. Ja ustawiam patelnię na 7-8 w skali 10 i czekam kilka minut.\\
8\. Następnie **nakładaj ciasto łyżką na patelnię** i smaż racuchy z obu stron. Powinny być zarumienione, ale nie przypalone.\\
9\. Przełóż racuchy z patelni na talerz **wyłożony ręcznikiem papierowym**, żeby odsączyć tłuszcz. Podawaj **obficie posypane cukrem pudrem**.

![Racuchy](/assets/images/blog/2020-06-15-racuchy/racuchy-gotowe.jpg)