---
layout: post
image:  assets/images/blog/2020-07-10-bajgle/bajgle.jpg
image-small: assets/images/blog/2020-07-10-bajgle/bajgle-small.jpg
title: Bajgle
description: Przepis na tradycyjne bajgle nowojorskie. Z dziurką w środku, posypane sezamem. Często są mylone z obwarzankami. Mają mocno chrupiącą skórkę i miękki miąższ.
tags: chleby-swiata drozdze sredniotrudny blacha wege
categories: chleby
source-title: Emma's Goodies (Make ANY Bagel With THIS Recipe)
source-link: https://youtu.be/OmzTpJLN9OU
when-to-start: wieczorem poprzedniego dnia
amount: 4 bajgle
---

-----

Zmiana Bajgle to pieczywo pochodzenia polsko-żydowskiego, rodem z krakowskiego Kazimierza (zresztą bliski krewniak obwarzanka). Na dobre jednak bajgle zostały spopularyzowanie w Stanach Zjednoczonych, przez przybyłych z Polski imigrantów. Stąd też te klasyczne bajgle często nazywa się bajglami nowojorskimi. Mają dwie charakterystyczne cechy. Pierwsza to oczywiście dziurka w środku. Druga to fakt, że są gotowane (obwarzane) przed pieczeniem. Dzięki temu mają taką elastyczną, ciągnącą się strukturę miąższu. Ja najbardziej lubię klasyczne połączenie, czyli bajgiel posmarowany serkiem śmietankowym z plasterkiem łososia i awokado. Są po prostu przepyszne!

-----

## Składniki

##### Bajgle

* 250 g mąki pszennej chlebowej (typ 750)
* 1/2 łyżeczki soli
* 15 g cukru
* 140 ciepłej wody
* 10 g świeżych drożdży
* 1 łyżeczka oliwy z oliwek

##### Dodatkowo

* 1 łyżeczka cukru + 1 łyżeczka sody oczyszczonej do gotowania
* (opcjonalnie) 1 jajko + 1 łyżka wody do posmarowania
* (opcjonalnie) sezam, mak do posypania

-----

## W skrócie

1. Wymieszaj wszystkie **suche składniki** (mąkę, sól, cukier)
2. Rozpuść **drożdże w ciepłej wodzie**
3. Dodaj **rozpuszczone drożdże do miski** i wlej **oliwę**
4. Wyrabiaj hakiem przez **4 minuty**
5. Przykryj **folią spożywczą** i włóż na **noc do lodówki**
6. Rano przełóż ciasto na blat, podziel na **4 części** i uformuj z nich **kulki**
7. **Rozpłaszcz** kulki i przełóż je na **papier do pieczenia obsypany mąką**
8. Oprósz mąką, przykryj ściereczką i odstaw na **40 minut**
9. W każdej z 4 kulek **zrób dziurkę**, żeby powstały bajgle
10. **Zagotuj wodę** w garnku, dodaj **łyżeczkę cukru i łyżeczkę sody**
11. **Gotuj** każdy bajgiel po **1,5 minuty** z każdej strony i przełóż go na **blachę** wyłożoną papierem do pieczenia
12. Posmaruj bajgle **jajkiem rozbełtanym z łyżką wody** i posyp **sezamem/makiem**
13. Piecz **18 minut** w **220 stopniach**

-----

## Przepis szczegółowy


1\. W misce wymieszaj łyżką wszystkie **suche składniki** na bajgle (mąkę, sól, cukier).

2\. W szklance rozpuść **drożdże** w **ciepłej wodzie** i wymieszaj.

3\. Dodaj **wodę z drożdżami** i **oliwę z oliwek** do miski i wymieszaj łyżką.

4\. Wyrabiaj hakiem przez **4 minuty** na wysokich obrotach (albo rękami na blacie przez 10 minut).

![Bajgle - mieszanie](/assets/images/blog/2020-07-10-bajgle/bajgle-mieszanie.jpg)

5\. Przykryj miskę **folią spożywczą** i umieść na **noc** w lodówce.

6\. Rano ciasto powinno być wyrośnięte. Przełóż je blat oprószony mąką i podziel na **4 równe części**. Z każdej z nich uformuj kulkę.

7\. Na blacie rozłóż **papier do pieczenia** i oprósz go delikatnie mąką. Każdą z kulek przełóż na papier do pieczenia i rozpłaszcz ręką na grubość około 3 cm.

8\. Oprósz rozpłaszczone kulki delikatnie mąką i przykryj ściereczką kuchenną. Pozostaw je na **40 minut**.

![Bajgle - formowanie](/assets/images/blog/2020-07-10-bajgle/bajgle-formowanie.jpg)

9\. W każdej z kulek zrób **dziurkę** o średnicy około 4 cm.

Oryginalny sposób robienia dziurki w bajglach to przebicie palcem w środku ciasta i obkręcanie na dwóch palcach aż zrobi się dziurka wielkości bransoletki. Tym sposobem bajgle są mało kształtne i "surowe" w wyglądzie.

Ja polecam jednak prostszy sposób, dzięki czemu bajgle są bardziej foremne. Najłatwiej użyć urządzenia do wycinania ciasta albo po prostu kieliszka o średnicy 4 cm. Takim sposobem wykrój środek w cieście. Z resztek można skleić dodatkowego mini-bajgla.

![Bajgle - dziurka](/assets/images/blog/2020-07-10-bajgle/bajgle-dziurka.jpg)

10\. W garnku zagotuj 1-2 l wody i dodaj **1 łyżeczkę cukru** i **1 łyżeczkę sody oczyszczonej**. Dobrze wymieszaj.

11\. Do gotującej się wody przełóż kolejno bajgle. Najłatwiej zrobić to rozcinając papier do pieczenia i przekładając je na papierze. Gotuj po **1.5 minuty** z każdej strony. Ugotowane bajgle przekładaj na blachę wyłożoną świeżym papierem do pieczenia.

![Bajgle - gotowanie](/assets/images/blog/2020-07-10-bajgle/bajgle-gotowanie.jpg)

12\. Posmaruj bajgle **rozbełtanym jajkiej z łyżką wody**. W wersji wegańskiej możesz ich niczym nie smarować, też wyjdą bardzo dobre. Posyp **sezamem, makiem, albo ich mieszanką**. Możesz też posypać gruboziarnistą solą.

![Bajgle - smarowanie](/assets/images/blog/2020-07-10-bajgle/bajgle-smarowanie.jpg)

13\. Rozgrzej piekarnik do **220 stopni** i, kiedy będzie już rozgrzany, włóż blachę z bajglami. Piecz **18 minut**. Powinny być rumiane. Studź na kratce kuchennej.

![Bajgle](/assets/images/blog/2020-07-10-bajgle/bajgle-gotowe.jpg)

![Bajgle](/assets/images/blog/2020-07-10-bajgle/bajgle-gotowe-drugie.jpg)
